# -*- mode: mandoku-view; -*-
#+TITLE: 東堂詞
#+DATE: 2015-08-25 00:47:14.222403
#+PROPERTY: ID KR4j0014
#+PROPERTY: BASEEDITION WYG    
#+PROPERTY: JUAN 提要
<pb:KR4j0014_WYG_000-1a>¶
欽定四庫全書　　　　　集部十¶
　東堂詞　　　　　　　　詞曲類一(詞集之屬/)¶
　　提要¶
　　　　(臣/)等謹案東堂詞一巻宋毛滂撰滂字澤民¶
　　　　江山人宋史藝文志載滂有東堂集十五巻¶
　　　　闕佚已久今從永樂大典所載採輯成書巳¶
　　　　別著録此詞一巻則毛晉所刻本也馬端臨¶
　　　　經籍考載東堂詞一巻併引百家詩序稱其¶
<pb:KR4j0014_WYG_000-1b>¶
　　　　為杭州法曹時以贈妓詞今夜山深處斷魂¶
　　　　分付潮回去句見賞於蘇軾其詞為惜分飛¶
　　　　今載集中然集中有太師生辰詞數首寔為¶
　　　　蔡京作揮麈後録又載其初附曾布後附蔡¶
　　　　卞在卞席上賦鴛鴦詩有惟戀恩波不肯飛¶
　　　　句致卞妻王氏有適從曾相公池中飛来之¶
　　　　誚則滂寔非端人方回瀛奎律髓乃以為守¶
　　　　正之士葢偶未及考其詞則清韻特勝陳振¶
<pb:KR4j0014_WYG_000-2a>¶
　　　　孫謂滂他詞雖工終無及蘇軾所賞一首者¶
　　　　亦隨人作計之見非篤論也滂令武康時改¶
　　　　盡心堂為東堂集中驀山溪一闋自注其事¶
　　　　甚悉故因以名集傳寫頗多闕文無從考補¶
　　　　今姑仍其舊焉乾隆四十四年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
